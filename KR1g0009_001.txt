# -*- mode: mandoku-view; -*-
#+TITLE: 融堂四書管見
#+DATE: 2015-08-24 22:18:43.764767
#+PROPERTY: ID KR1g0009
#+PROPERTY: BASEEDITION WYG    
#+PROPERTY: JUAN 卷一
<pb:KR1g0009_WYG_001-1a>¶
欽定四庫全書¶
　融堂四書管見卷一¶
　　　　　　　　　　　　　宋　錢時　撰¶
　論語¶
　　學而第一¶
子曰學而時習之不亦說(音/悅)乎有朋自逺方來不亦樂¶
(音/洛)乎人不知而不愠(紆問/切)不亦君子乎(子孔子也同門/曰朋學說文覺)¶
(也習者習熟其所學時習/言無時而不習也愠怒也)¶
<pb:KR1g0009_WYG_001-1b>¶
學者覺其所固有而已故曰大學之道在明明徳心本¶
無體虚明無所不照為物所誘為意所蔽為情所縱而¶
昭昭者昏昏矣是故貴於覺也不覺則何以習禹曰安¶
汝止習此者也文王不識不知順帝之則習此者也孔¶
子為之不厭習此者也無時而不習即無時而不明滿¶
天地皆春風和氣也其為說何如哉於是而有同志來¶
自逺方則知學者益廣矣此其為樂又可量哉雖然知¶
學者自知不知學者自不我知安可强也世之人昏昏¶
<pb:KR1g0009_WYG_001-2a>¶
逐逐醉生夢死視聖賢門户不翅若氷炭正可憐憫耳¶
安得以其不知而遂愠乎君子之心如太虛澄然何愠¶
之有¶
有子曰其為人也孝弟(去/聲)而好(去/聲)犯上者鮮(上/聲)矣不好¶
犯上而好作亂者未之有也君子務本本立而道生孝¶
弟也者其為仁之本與(有子名若孔子弟子善事父母/為孝善事兄長為弟犯上陵犯)¶
(長上也鮮少也作/亂為逆亂之事也)¶
本立而道生以下有疑更待細勘堯舜之道孝弟而已¶
<pb:KR1g0009_WYG_001-2b>¶
矣孝弟即道即仁何本何生¶
子曰巧言令色鮮矣仁(巧即機巧之巧令/美也仁人心也)¶
得其本心斯謂之仁意態浮動務說人之觀聽此何所¶
用心哉故曰鮮矣仁言如此等人少有仁者深不然之¶
之辭也¶
曾子曰吾日三省吾身為(去/聲)人謀而不忠乎與朋友交¶
而不信乎傳不習乎(曾子孔子弟子名參字子輿省察/也不欺於心為忠不欺於言為信)¶
(傳者傳道也習/即時習之習)¶
<pb:KR1g0009_WYG_001-3a>¶
傳而不習則所學者不在己何貴於傳也然而日用功¶
夫往往多就交際應酬上走作故曾子三省以忠信為¶
先記曰忠信大道易曰忠信所以進徳謀不忠交不信¶
則所以傳而習之者何事哉¶
子曰道(去/聲)千乗之國敬事而信節用而愛人使民以時¶
(八百家出車一乗千乘諸/侯之國也時者農隙之時)¶
只一道字便非春秋戰國氣象古註訓治殆未然也敬¶
事下聨著信字節用下聨著愛人字為國者所當深體¶
<pb:KR1g0009_WYG_001-3b>¶
子曰弟(上/聲)子入則孝出則弟(去/聲)謹而信汎愛衆而親仁¶
行有餘力則以學文(汎廣也衆謂衆人親親炙也仁謂/仁者餘力猶言餘暇也文即六藝)¶
(之/文)¶
入孝出弟為弟子者職分所當爾然不謹則慢忽不信¶
則詐欺不汎愛衆則偏私汎愛而不親仁則無所决擇¶
以成其徳行有餘力最宜玩味見得聖門力行功夫鑿¶
鑿精實學文非所急也學而一篇多說孝弟忠信四字¶
子夏曰賢賢易色事父母能竭其力事君能致其身與¶
<pb:KR1g0009_WYG_001-4a>¶
朋友交言而有信雖曰未學吾必謂之學矣(子夏孔子/弟子姓卜)¶
(名商賢賢易色者賢人之賢而/易其好色之心也致猶委也)¶
賢賢而下即是古人實學吾必謂之學矣所以極言其¶
學之在是也四事雖排說獨以賢賢易色掲之章首最¶
是𦂳切處使好善之誠不能勝物慾之念率是以往横¶
流莫遏事君親交朋友其弊有不可勝言者安能各盡¶
其分乎曰賢曰易曰竭曰致曰信不可草草看過¶
子曰君子不重則不威學則不固主忠信無友不如己¶
<pb:KR1g0009_WYG_001-4b>¶
者過則勿憚改(重端重也威威嚴也固堅固也無毋/通與勿皆禁止之辭也憚畏難也)¶
氣輕志浮故不重不重則所學易摇主忠信而下所以¶
學也所主者忠信大本立矣自然重自然威自然固又¶
須得如己者友乃有益不如己是與己不相似非同志¶
也友同志矣又須不憚改過過而不改雖友同志無益¶
也或曰不如猶言不勝¶
曾子曰慎終追逺民徳歸厚矣(慎終者不怠於終也/追逺者不忘於逺也)¶
民之秉彞好是懿徳本未始不厚也於所厚者薄始無¶
<pb:KR1g0009_WYG_001-5a>¶
所不薄耳能慎終能追逺安得不一反而歸於厚哉¶
子禽問於子貢曰夫子至於是邦也必聞其政求之與¶
(平/聲)抑與之與(平聲/下同)子貢曰夫子温良恭儉讓以得之夫¶
子之求之也其諸異乎人之求之與(子禽姓陳名亢子/貢姓端木名賜皆)¶
(孔子弟子温和也良善也恭/敬也儉不侈大也讓謙遜也)¶
夫子温良恭儉讓以得之以得之三字當看是得也非¶
我求也非彼與也¶
子曰父在觀其志父沒觀其行(去/聲)三年無改於父之道¶
<pb:KR1g0009_WYG_001-5b>¶
可謂孝矣¶
父在而違父沒而倍者多矣觀其志觀其行而於父之¶
道三年無改則終身之所守定矣所以為孝有志有行¶
之可觀而其道可以無改非不義之父也如或非道又¶
當權宜¶
有子曰禮之用和為貴先王之道斯為美小大由之有¶
所不行知和而和不以禮節之亦不可行也(禮者天則/之自然人)¶
(文之品節也和即中和之和斯指和/而言小大由之言上下所共由也)¶
<pb:KR1g0009_WYG_001-6a>¶
喜怒哀樂發而皆中節謂之和此即禮之所以為禮也¶
苟知和之為禮而禮之用未嘗不和則安有不可行者¶
哉有子所謂知和而和豈恣縱無法度之謂而以禮節¶
之者特區區文貎之末歟¶
有子曰信近(去聲/下同)於義言可復也恭近於禮逺(去/聲)恥辱¶
也因不失其親亦可宗也(義者宜也復踐行也/因由也宗猶尚也)¶
信所以明義恭所以行禮非二物也何以謂之近若曰¶
其蔽也賊無禮則勞彼善於此云爾由是而得所可親¶
<pb:KR1g0009_WYG_001-6b>¶
之人乃庶㡬可尚焉故曰亦可宗¶
子曰君子食無求飽居無求安敏於事而慎於言就有¶
道而正焉可謂好(去/聲)學也已¶
不求安飽能敏事慎言非篤志力行者不爾然須識所¶
敏者何事若區區末務則何就正之有¶
子貢曰貧而無諂富而無驕何如子曰可也未若貧而¶
樂(音/洛)富而好(去/聲)禮者也子貢曰詩云如切如磋(七多/切)如¶
琢如磨其斯之謂與(平/聲)子曰賜也始可與言詩已矣告¶
<pb:KR1g0009_WYG_001-7a>¶
諸往而知來者(諂以言媚人也驕矜肆也可者僅可而/未盡之辭詩衛風淇澳之篇治骨角者)¶
(切而復磋治玉石者琢而復磨/往謂所已言者來謂所未言者)¶
貧無諂富無驕雖愈於常人之病然未必忘貧富也樂¶
與好禮則忘矣此君子所以無入而不自得子貢因悟¶
切磋琢磨之㫖知學問之無窮是告諸往而能知來也¶
故夫子喜之¶
子曰不患人之不己知患不知人也¶
苟知人則知所向方矣不知從何所决擇子夏子游子¶
<pb:KR1g0009_WYG_001-7b>¶
張尚不知夫子况他人乎所以知不知者安在¶
　　為政第二¶
子曰為政以徳譬如北辰居其所而衆星共之(政者正/也所以)¶
(正人之不正也徳者得也不失其本心之謂也北辰北/極天之樞也居其所居中而不動也拱者衆星環向而)¶
(朝之/也)¶
徳者政之所出民之歸也¶
子曰詩三百一言以蔽之曰思無邪(詩三百十一篇言/三百者舉大數也)¶
(蔽斷也思無邪/魯頌駉篇之語)¶
<pb:KR1g0009_WYG_001-8a>¶
思無邪一語所以示萬世讀詩之大法不然則鄭衛國¶
風適滋蕩者之邪心乎¶
子曰道(去聲/下同)之以政齊之以刑民免而無恥道之以徳¶
齊之以禮有恥且格(道導也齊一之也免者/苟免於刑也格正也)¶
徳禮者人心所同有非律之於其外也故有恥且格為¶
民父母行政而使之苟免無恥亦可憐矣雖然猶有政¶
也猶苟免也後世徒刑而不及政斯民遂至於不免且¶
不暇免悲矣¶
<pb:KR1g0009_WYG_001-8b>¶
子曰吾十有五而志於學三十而立四十而不惑五十¶
而知天命六十而耳順七十而從(如/字)心所欲不踰矩(古/者)¶
(十五入大學踰過也矩/所以為方者即天則也)¶
此章六節當提起學與天命作綱領看志者所向之一¶
立者所守之定不惑者所見之明由是乃進而知天命¶
焉所謂志學學此者也學而至於知天命則至矣六通¶
四闢徹底洞然無所不覺無所不照過此以往復何所¶
知哉但熟而已曰耳順是應酬上無纎毫疑礙無一事¶
<pb:KR1g0009_WYG_001-9a>¶
之不熟也曰從心所欲不踰矩是隱㣲處無纎毫滲漏¶
無一念之不熟也釋氏虎穴魔宫皆為佛事滛坊酒肆¶
盡是道場渠所謂任意縱横亦從心所欲矣謂之不踰¶
矩可乎不踰矩吾聖人所以經世所以建皇極¶
孟懿子問孝子曰無違樊遲御子告之曰孟孫問孝於¶
我我對曰無違樊遲曰何謂也子曰生事之以禮死塟¶
之以禮祭之以禮(孟懿子魯大夫仲孫氏名何忌樊遲/名須孔子弟子御御車也孟孫即懿)¶
(子/也)¶
<pb:KR1g0009_WYG_001-9b>¶
所謂無違在於以禮然則非禮以順其親者不謂之順¶
乃所謂違也以禮者養生喪死種種中節無過不及之¶
謂玩一以字人子之責甚重孟僖子使其子學禮故告¶
之以是歟¶
孟武伯問孝子曰父母唯其疾之憂(武伯懿子/之子名彘)¶
自疾之外畧無一事貽親之憂亦可謂孝矣雖然无妄¶
之疾乃有所以致之其為毁傷一也故曰唯其疾唯字¶
與其字不可不深體¶
<pb:KR1g0009_WYG_001-10a>¶
子游問孝子曰今之孝者是謂能養(去聲/下同)至於犬馬皆¶
能有養不敬何以别(彼列/切)乎(子游姓言名偃孔子弟/子養謂口體之奉也)¶
孩提之童知愛其親本未始不孝也惟不敬故失之敬¶
則私意斷絶本心昭融通於神明光於四海無所不通¶
於是乎在養而不敬與獸畜之者無異謂之孝可乎雖¶
然指能養者而言耳¶
子夏問孝子曰色難有事弟子服其勞有酒食(音/嗣)先生¶
饌曽是以為孝乎(食飯也先生父兄也/饌供饋之也曾則也)¶
<pb:KR1g0009_WYG_001-10b>¶
得父母於容色之間非先意承志者不能然須識所以¶
難者何在若嘻嘻媚恱不以其道則非所難也服勞具¶
饌亦皆人子事但不可專以是為孝耳　和氣浹洽天¶
性昭明骨肉之間無非大順　四子問孝答之不同而¶
其人品亦自可見游夏聖門髙弟違禮節危父母之事¶
宜無有也故直以敬與色難警䇿之即此便是學問用¶
力精㣲處且未有不敬而能順色者也四者皆當以敬¶
為主¶
<pb:KR1g0009_WYG_001-11a>¶
子曰吾與囘言終日不違如愚退而省其私亦足以發¶
囘也不愚(囘姓顔字子淵孔子弟子省察也私謂/退處燕安自適之際發醒發也覺也)¶
顔子地步已大段瑩徹當其不違如愚之時心融意㑹¶
非他人所能知也然學問之士苟自得矣目色之間便¶
有不言而喻者囘也必待發於私而後知其不愚者夫¶
子之言殆喜辭也且以詔門弟子¶
子曰視其所以觀其所由察其所安人焉(於䖍/切)廋(所留/切)¶
哉人焉廋哉(廋匿/也)¶
<pb:KR1g0009_WYG_001-11b>¶
所以者趨向之大槩容可勉彊也所由者日用之實事¶
漸不可以偽為矣若夫所安則出於中心之誠然雖欲¶
掩之而自有不可掩者曰視曰觀猶在事迹察其所安¶
得之心術之㣲也小人閒居為不善見君子而後厭然¶
掩其不善而著其善直何益哉學者於此行著習察而¶
反求其所安者何事焉則當有凛然於不睹不聞之際¶
者¶
子曰温故而知新可以為師矣(故者舊所得也/新者新所進也)¶
<pb:KR1g0009_WYG_001-12a>¶
所貴於師者求日新之功也温故而有以知新可為師¶
矣不温即畫斷難語進温故習不已知新進不窮¶
子曰君子不器(器者囿於/形體之名)¶
子貢之達宜不可以器名矣而曰女器然則君子所以¶
不器者果安在哉天徳昭融六通四闢¶
子貢問君子子曰先行其言而後從之¶
大率先言者未必能行誠力行雖不言可也夫子欲其¶
從後言之所以抑子貢使之就實耳¶
<pb:KR1g0009_WYG_001-12b>¶
子曰君子周而不比小人比而不周(周遍也比/偏比也)¶
君子之心公普小人之見偏私心本未始不廣大也意¶
我窒之耳一日克己何比何周¶
子曰學而不思則罔思而不學則殆(學乃踐履思者所/以致其知也罔無)¶
(也殆/危也)¶
學而不思則無致知之功故罔思而不學則無力行之¶
實故殆㒺者空虚無實殆者臲卼不安¶
子曰攻乎異端斯害也己(攻即攻擊之攻異端非正道/而别起一端以誣民者也)¶
<pb:KR1g0009_WYG_001-13a>¶
正道昌明異端自然衰止不必攻也求以勝之反為害¶
耳須識孟子距楊墨闢許告與夫子之意不殊方明此¶
義孟子亦只是正人心或曰攻治也¶
子曰由誨女(音/汝)知之乎知之為知之不知為不知是知¶
也(由姓仲字子路孔/子弟子知即覺也)¶
苟有真知無非實學以不知為知可乎記曰忠信大道道¶
只是樸實不虚偽㑹此樸實之㫖即知矣夫子每每提¶
一知字只埋頭說起不言所知者何事最妙¶
<pb:KR1g0009_WYG_001-13b>¶
子張學干禄子曰多聞闕疑慎言其餘則寡尤多見闕¶
殆慎行其餘則寡悔言寡尤行(去/聲)寡悔禄在其中矣(子/張)¶
(姓顓孫名師孔子弟子干求也禄仕者之俸也疑未信/也殆未安也闕者空闕也尤者人咎悔者所以自咎也)¶
言招憂行招辱其禍大矣何以禄為多聞闕疑而又慎¶
言其不疑者自然寡尤多見闕殆而又慎行其不殆者¶
自然寡悔寡尤寡悔不憂不辱即所以為禄也故曰在¶
其中然任官擇人實未有言行不修而足以得禄者子¶
張不問學而問干禄夫子因其病而勉之婉而不迫矣¶
<pb:KR1g0009_WYG_001-14a>¶
哀公問曰何為則民服孔子對曰舉直錯諸枉則民服¶
舉枉錯諸直則民不服(哀公魯君名蔣舉提㧞也錯諸/枉猶言置之枉者之上也枉不)¶
(直/也)¶
人心是非之公一舉錯而服不服如影響可厚誣哉大¶
凡直道皆足以服人枉道皆足以致戾不獨人才也舉¶
其一端之大者耳¶
季康子問使民敬忠以勸如之何子曰臨之以莊則敬¶
孝慈則忠舉善而教不能則勸(季康子魯大夫季孫氏/名肥臨臨民也莊端莊)¶
<pb:KR1g0009_WYG_001-14b>¶
(也孝於親慈於衆舉善舉用善人也/不能未進於善者勸者相勉從善也)¶
斯民尊君親上之心本未始不敬本未始不忠本未始¶
不勸上之人無道以臨之遂使民彞冺亂不獲盡其分¶
季康子魯大夫也由是而知所以臨民則善矣抑思敬¶
忠以勸所以事其君哉¶
或謂孔子曰子奚不為政子曰書云孝乎惟孝友于兄¶
弟施於有政是亦為政奚其為為政(定公初年孔子不/仕故或人疑而問)¶
(之書周書君陳/篇善兄弟曰友)¶
<pb:KR1g0009_WYG_001-15a>¶
兄弟同氣也能孝於親自然克念同氣故書中論孝專¶
說友于兄弟此風俗之樞機家之所以齊國之所以治¶
天下之所以平也政者正也施於有政特由是而推之¶
耳然則夫子雖不仕未始不為政也何者而謂之政哉¶
千載斯言可為太息¶
子曰人而無信不知其可也大車無輗(五兮/切)小車無軏¶
(音/月)其何以行之哉(大車牛車輗轅端横木縛以駕牛領/者小車駟馬車也軏轅端上曲鈎衡)¶
(以駕兩服/馬領者)¶
<pb:KR1g0009_WYG_001-15b>¶
信則事事皆實無信則事事皆虚¶
子張問十世可知也子曰殷因於夏禮所損益可知也¶
周因於殷禮所損益可知也其或繼周者雖百世可知¶
也(王者易姓受命為一世因者禮/之大本損益者禮之節文也)¶
能繼則不失其所因雖百世如一日况十世乎惜周之¶
後無有繼之者大本既失而三代損益之變遂以弗嗣¶
如之何其可知也¶
子曰非其鬼而祭之諂也見義不為無勇也(非其鬼是/非禮典所)¶
<pb:KR1g0009_WYG_001-16a>¶
(得祭/者)¶
邀福於非鬼而先王禮典輙廢不講後世之通患也人¶
病無所見見其為義而不能果决以進則何貴於見乎¶
聖人纔說知便說勇纔說致知便說力行見義不能勇¶
為見不義亦必不能勇改¶
　¶
　¶
　¶
<pb:KR1g0009_WYG_001-16b>¶
　¶
　¶
　¶
　¶
　¶
　¶
　¶
　融堂四書管見卷一¶
