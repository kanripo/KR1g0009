# -*- mode: mandoku-view -*-
#+TITLE: 融堂四書管見
#+DATE: 2015-09-23 09:41:01
#+PROPERTY: JUAN 2
<pb:KR1g0009_WYG_002-1a>¶
欽定四庫全書¶
　融堂四書管見卷二¶
　　　　　　　　　　　　　宋　錢時　撰¶
　論語¶
　　八佾第三¶
孔子謂季氏八佾(音/逸)舞於庭是可忍也孰不可忍也(季/氏)¶
(魯大夫季孫氏也佾舞列也天子/八諸侯六大夫四士二每佾八人)¶
不忍者人心之大閑禮義亷恥之守也舞八佾於大夫¶
<pb:KR1g0009_WYG_002-1b>¶
之庭而忍矣則凡力之所可為者何所不為哉夫子斯¶
言所以誅季氏不臣之心¶
三家者以雍徹(直列/切)子曰相(去/聲)維辟公天子穆穆奚取¶
於三家之堂(三家魯大夫孟孫叔孫季孫之家也雍周/頌篇名徹祭畢而收其俎也相助也辟公)¶
(諸侯也穆穆和敬之/容也二語雍詩之辭)¶
歌雍而徹三家但知僣魯耳不知魯君本非所宜有也¶
相維辟公天子穆穆此何等語亦且習聞而安焉夫子¶
斷之以奚取豈獨為三家者發哉¶
<pb:KR1g0009_WYG_002-2a>¶
子曰人而不仁如禮何人而不仁如樂何¶
仁人心也禮者履此而已樂者樂此而已非徒玉帛鐘¶
鼓之云也不仁則何以為禮樂此為前二者發¶
林放問禮之本子曰大哉問禮與其奢也寧儉喪與其¶
易也寧戚(林放魯人/易和易也)¶
夫子大林放之問而以寜儉答之辭㫖若有未盡焉者¶
蓋禮之本以奢而亡儉雖非中質猶在也不既庶幾乎¶
味與其及寜字深見傷時之意然必求其所謂本者則¶
<pb:KR1g0009_WYG_002-2b>¶
非仁不可故曰克己復禮為仁豈林放學未進此姑本¶
世俗之弊以告之歟喪是禮中一事¶
子曰夷狄之有君不如諸夏之亡也¶
夫子感傷諸夏而羨夷狄之有君焉可哀也已¶
季氏旅於泰山子謂冉有曰女(音/汝)弗能救與對曰不能¶
子曰嗚呼曾謂泰山不如林放乎(旅祭名泰山魯國之/山冉有名求孔子弟)¶
(子時為季氏/宰救救止也)¶
諸侯祭封内山川禮也林放能問禮之本而求也不能¶
<pb:KR1g0009_WYG_002-3a>¶
救季氏之僣有媿多矣曾謂泰山之神亦不如林放乎¶
所以深罪冉有也在禮則僭在神則瀆将誰欺哉¶
子曰君子無所争必也射乎揖讓而升下而飲(去/聲)其争¶
也君子(揖遜而升者大射之禮耦進三揖而後升堂也/下而飲謂射畢揖降以俟衆耦皆降勝者乃揖)¶
(不勝者升取/觯立飲也)¶
争者血氣之事清明無我自然無争射有勝有負疑不¶
免矣而揖遜升降乃如許是其争也所以為君子也然¶
則君子果何所争乎¶
<pb:KR1g0009_WYG_002-3b>¶
子夏問曰巧笑倩(七練/切)兮美目盼(普莧/切)兮素以為絢(呼/縣)¶
(切/)兮何謂也子曰繪(胡對/切)事後素曰禮後乎子曰起予¶
者商也始可與言詩已矣(所問三句先儒謂逸詩今衛/碩人篇有上二句倩口輔之)¶
(美也盼白黑分明也絢采色畫之餙/也繪事繪畫之事也後素後於素也)¶
忠信之人可以學禮有質而後有文也子夏一聞繪事¶
後素之語而遽答之以禮後可謂善觸類者矣故曰起¶
予起予者彊人意之義也¶
子曰夏禮吾能言之杞不足徵也殷禮吾能言之宋不¶
<pb:KR1g0009_WYG_002-4a>¶
足徵也文獻不足故也足則吾能徵之矣(杞夏之後宋/商之後徵証)¶
(也文典籍/也獻賢也)¶
夫子能言二代之禮復以文獻不足為憾然則所能言¶
者豈直文物制度之謂哉¶
子曰禘(大計/切)自既灌而往者吾不欲觀之矣(禘王者之/大祭也王)¶
(者既立始祖之廟又推始祖所自出之帝而以始祖配/成王賜魯重祭故禘於周公之廟以文王為所出之帝)¶
(而周公配之灌者方祭之/始用鬱鬯灌地以降神也)¶
灌以降神祭之始皆然也既灌而往吾不欲觀則禘無¶
<pb:KR1g0009_WYG_002-4b>¶
一之足觀也明矣不欲觀三字有忠厚不忍之意¶
或問禘之説子曰不知也知其説者之於天下也其如¶
示諸斯乎指其掌(之於天下猶言達之天下也示視也也/示諸斯即指其掌而言蓋謂甚易曉)¶
答禘之問既曰不知所謂之於天下與所以示諸斯者¶
又何以然也明得此義則上下有辨大分昭昭而三綱¶
五常正矣故中庸又曰明乎禘嘗之禮治國其如指諸¶
掌乎謂不知者不敢顯言國惡也學者當就指掌處領¶
㑹¶
<pb:KR1g0009_WYG_002-5a>¶
祭如在祭神如神在子曰吾不與(去/聲)祭如不祭(祭祭先/祖也祭)¶
(神祭外/神也)¶
人且死形質既無有矣所謂鬼神者何物哉知所以為¶
鬼神則知人之所以為人如在之㫖可以黙喻¶
王孫賈問曰與其媚於奥寜媚於竈何謂也子曰不然¶
獲罪於天無所禱也(王孫賈衛大夫媚悅之也室西南/隅為奥尊上之所居喻君竈者老)¶
(婦之祭雖卑而飲食萃焉/賈自喻諷夫子使媚已也)¶
王孫賈但知事於用衛而不知夫子所事者天欲以區¶
<pb:KR1g0009_WYG_002-5b>¶
區媚竈諷之可憐矣哉無所禱之言不特窒幸者之門¶
足以破萬世弄權之膽¶
子曰周監於二代郁郁(於六/切)乎文哉吾從周(監視也二/代夏商也)¶
(郁郁文/盛貎)¶
春秋之未諸夏無君魯號秉周禮而且僭亂不可言矣¶
何况其他夫子所以感念先王之舊發從周之歎歟¶
子入大(音/泰)廟每事問或曰孰謂鄹(側留/切)人之子知禮乎¶
入大廟每事問子聞之曰是禮也(大廟魯周公廟鄹魯/邑名也孔子父叔梁)¶
<pb:KR1g0009_WYG_002-6a>¶
(紇嘗為其/邑大夫)¶
講之於平時問之於臨事敬而無失所謂禮也動容周¶
旋皆盛徳之至豈以一物不知為恥者哉謂鄹人之子¶
必是初年入大廟之始¶
子曰射不主皮為(去/聲)力不同科古之道也(皮革也布侯/而棲革於其)¶
(中以為的所謂/鵠也科等也)¶
射貴於中耳古之道乃不主皮其所主者何事¶
子貢欲去(起吕/切)告(古篤/切)朔之餼(許氣/切)羊子曰賜也爾愛¶
<pb:KR1g0009_WYG_002-6b>¶
其羊我愛其禮(古者天子常以季冬頒來嵗十二月之/朔於諸侯諸侯受而藏之祖廟月朔則)¶
(以特羊告廟請而行之魯自文公/始不視朔而猶供羊餼生牲也)¶
魯不視朔慢上甚矣猶幸餼羊可髣髴也子貢乃欲併¶
去之嗚呼愛一羊也哉¶
子曰事君盡禮人以為諂也¶
禮即天則之不可踰者無纎毫欠闕方謂之盡到處方¶
是了臣子分職耳故曰明此以北面舜之所以為臣未¶
至聖人皆未可以言盡也孟子自謂齊人莫如我敬王¶
<pb:KR1g0009_WYG_002-7a>¶
氣象便不同¶
定公問君使臣臣事君如之何孔子對曰君使臣以禮¶
臣事君以忠(定公魯/君名宋)¶
君臣之間非徒勢位君以禮臣以忠各盡其分耳此與¶
孟子犬馬寇仇之義不同先儒把禮與忠對說恐於¶
臣節有所未安屈原遭讒放逐至死而此心皎皎如秋¶
霜夏日安可一日忘哉¶
子曰闗雎(七余/切)樂(音/洛)而不滛哀而不傷(闗雎周南首篇/滛者樂之過傷)¶
<pb:KR1g0009_WYG_002-7b>¶
(者哀之/過也)¶
樂則易滛哀則易傷發乎情性之正自然中節所謂和¶
也所以不滛不傷者誰實為之慈湖先師謂此論闗雎¶
之音¶
哀公問社於宰我宰我對曰夏后氏以松殷人以栢周¶
人以栗曰使民戰栗子聞之曰成事不說遂事不諫既¶
往不咎(宰我名子孔子弟子以松以栢以栗者古者立/社各樹其土之所宜木以為主也戰栗恐懼貎)¶
社之置闗國體繫民命其義重矣宰我不能發揮止¶
<pb:KR1g0009_WYG_002-8a>¶
以主木為對而使民戰栗之說又復不能正救其謬夫¶
子所以深責之¶
子曰管仲之器小哉或曰管仲儉乎曰管氏有三歸官¶
事不攝焉(於䖍/切)得儉然則管仲知禮乎曰邦君樹塞門¶
管氏亦樹塞門邦君為兩君之好(去/聲)有反坫(丁念/切)管氏¶
亦有反坫管氏而知禮孰不知禮(管仲名夷吾齊大夫/相桓公以霸者器即)¶
(君子不器之器三歸臺名攝兼也家臣不能具官故兼/攝之不攝侈也宫屏謂之樹塞蔽也所以蔽内外也好)¶
(謂好㑹坫在兩楹之間獻酬飲畢則/反爵於其上皆諸侯之禮管氏僭之)¶
<pb:KR1g0009_WYG_002-8b>¶
先儒論奢與犯禮其器之小可知愚謂管仲以其君霸¶
正是器之小處奢與犯禮特其中一事耳未至於道未¶
離於器况假之乎或者之問與公孫丑猶不足為之見¶
畧相似¶
子語(去/聲)魯太師樂曰樂其可知也始作翕如也從(音/縱)之¶
純如也皦如也繹如也以成(語告也太師樂官名翕合/也從放也純諧和不雜也)¶
(皦明也八音厯厯無相奪也繹/相續不絶也成樂之一終也)¶
樂其可知非夫子自謂也将以樂語魯太師言其㫖亦¶
<pb:KR1g0009_WYG_002-9a>¶
易曉云耳曰始作曰從曰成始終之備也曰翕曰純¶
曰皦曰繹音節之美也所謂可知者如此夫子自衛¶
反魯之時乎¶
儀封人請見(賢遍/切)曰君子之至於斯也吾未嘗不¶
得見也從(去/聲)者見(賢遍/切)之出曰二三子何患於喪¶
(去/聲)乎天下之無道也久矣天將以夫子為木鐸(儀/衛)¶
(邑封人掌封疆之官君子謂當時賢/者木鐸金口木舌施政教則振之)¶
儀封人一見夫子便知斯文未喪天意有在賢於晨門¶
<pb:KR1g0009_WYG_002-9b>¶
荷蕢逺矣木鐸一振萬古遺音¶
子謂韶盡美矣又盡善也謂武盡美矣未盡善也(韶舜/樂武)¶
(武王/樂)¶
武未盡善武王之心有不得已焉夫子非不滿於武王¶
也韶居聖人之盛武處聖人之變夫子明聖人之心嚴¶
萬世之大法也¶
子曰居上不寛為禮不敬臨喪不哀吾何以觀之哉¶
不寛則猛固無足觀不敬不哀皆文具耳¶
<pb:KR1g0009_WYG_002-10a>¶
　　里仁第四¶
子曰里仁為美擇不處仁焉(於䖍/切)得知(去/聲)¶
心不明於是非則視仁人若氷炭矣雖曰與之處而對¶
面千萬里矣安知所擇也苟知所擇定不背馳¶
子曰不仁者不可以久處約不可以長處樂(音/洛)仁者安¶
仁知(去/聲)者利仁(約窮困也利者/知之而喜進也)¶
熟後自然不違故安知後自然不已故利利而行之者¶
用力於仁也安而行之者無用乎力純乎天也¶
<pb:KR1g0009_WYG_002-10b>¶
子曰唯仁者能好(去/聲)人能惡(去/聲)人(唯言/獨也)¶
無一點私意斯之謂仁是是非非皆天理也¶
子曰苟志於仁矣無惡(如/字)也¶
人之趨向全在立志苟志於仁即念念在仁矣自然無惡¶
子曰富與貴是人之所欲也不以其道得之不處也貧¶
與賤是人之所惡(去/聲)也不以其道得之不去也君子去¶
仁惡(平/聲)乎成名君子無終食之間違仁造(七到/切)次必於¶
是顛沛(音/貝)必於是(終食者一飯之頃也造/次急遽也顛沛偃仆也)¶
<pb:KR1g0009_WYG_002-11a>¶
素富貴行乎富貴素貧賤行乎貧賤何謂素行道是也¶
故無入而不自得安得苟狥欲惡而為去處哉仁故謂¶
之君子去仁則安所名乎終食不違以至顛沛造次必¶
於是皆不去之實也畢竟仁在何處如何是不違如何¶
是必於是知乎此則知所用力而道不可須臾離矣¶
子曰我未見好(去/聲)仁者惡(去/聲)不仁者好仁者無以尚之¶
惡不仁者其為仁矣不使不仁者加乎其身有能一日¶
用其力於仁矣乎我未見力不足者蓋有之矣我未之¶
<pb:KR1g0009_WYG_002-11b>¶
見也(葢有者不敢謂無用力於仁之人/也我未之見所以深歎其難得也)¶
仁為己任若甚重矣然此事在我非有險阻之難越也¶
非有荒逺之難到也非有百鈞九鼎之難舉也不疾而¶
速不行而至安在有力不足者哉好仁則自然用力惡¶
不仁則終能用力¶
子曰人之過也各於其黨觀過斯知仁矣(黨即偏/黨之黨)¶
黨是人心偏私處所以過也仁者大公無我何偏私之¶
有知所以為過即知所以為仁¶
<pb:KR1g0009_WYG_002-12a>¶
子曰朝聞道夕死可矣¶
到脫然無疑礙處生亦可死亦可蠢蠢逐逐醉生夢死¶
烏可與言哉¶
子曰士志於道而恥惡衣惡食者未足與議也¶
一念外馳便非志道¶
子曰君子之於天下也無適(丁厯/切)也無莫也義之與比¶
(毗志切適専主也/莫不肯也比從也)¶
明得義後自然無所適莫不然即膠矣故曰君子而時¶
<pb:KR1g0009_WYG_002-12b>¶
中¶
子曰君子懐徳小人懐土君子懐刑小人懐惠¶
有徳有刑則君子懐有土有惠則小人懐懐者中心不¶
忘之謂也君子隱遁小人離散誰實任其咎哉刑罰不¶
中則無以懲惡而君子病矣¶
子曰放於利而行多怨(放者放/縱之放)¶
利欲之心如水滔滔窒之猶恐其弗止况放而行之乎¶
利之行怨之歸也¶
<pb:KR1g0009_WYG_002-13a>¶
子曰能以禮讓為國乎何有不能以禮讓為國如禮何¶
(何有言/不難也)¶
辭遜成風自然順治不然則陵奪之習勝矣如禮何¶
子曰不患無位患所以立不患莫已知求為可知也¶
立與可知指君子自治之實耳非為外也無位為患則¶
所謂立者必荒患莫已知則所以可知者必畧立者確¶
乎不可㧞之名是所學實事即所謂可知者也¶
子曰參乎吾道一以貫之曾子曰唯(上/聲)子出門人問曰¶
<pb:KR1g0009_WYG_002-13b>¶
何謂也曾子曰夫子之道忠恕而已矣(參乎者呼曾子/名而語之也貫)¶
(通也唯者黙喻而深領之/辭門人者曽子之門人也)¶
這箇不是事事物物上鬭合得來㑹得後自然光明洞¶
徹無所不通本一貫也非貫之而後一也夫子以一貫¶
語曾子直是指得清切曾子以忠恕答門人直是斷得¶
清切不清切後一唯字如何撰得出後學不悟本一之¶
㫖直向事物上逐項尋討安得曾子者而論忠恕哉¶
子曰君子喻於義小人喻於利¶
<pb:KR1g0009_WYG_002-14a>¶
喻者深明其㫖深知其味者也不幸志趣一差到喻後¶
如何住得桑𢎞羊之徒筭析秋毫至死不悔可憐也已¶
子曰見賢思齊焉見不賢而内自省(悉井/切)也¶
思齊則遷善内省則改過賢不賢皆吾師也¶
子曰事父母幾諫見志不從又敬不違勞而不怨(幾㣲/也)¶
迎其未形便當救止既形則過已顯無及矣㣲察其不¶
然便不敢拂纔拂則意已傷難再進矣既能如此委曲¶
又須勞而不怨所謂怨者非必形之辭色也心之隱㣲¶
<pb:KR1g0009_WYG_002-14b>¶
稍有不足便不可為人子者所宜深體¶
子曰父母在不逺遊遊必有方¶
朝往暮未還已重倚門之望逺遊與不知方所父母之¶
心何如哉又况事親之道種種未便¶
子曰三年無改於父之道可謂孝矣¶
己見首篇¶
子曰父母之年不可不知也一則以喜一則以懼¶
父母之年安有不知所貴於知者欲其以喜懼為心也¶
<pb:KR1g0009_WYG_002-15a>¶
不然則知猶不知耳徒記得某甲某乙濟甚事¶
子曰古者言之不出恥躬之不逮也(逮及/也)¶
以躬行不逮為恥敢易言乎玩不出二字隱然有為之¶
闗鍵者¶
子曰以約失之者鮮(上/聲)矣(約不放/逸也)¶
約則有守自然寡過纔放逸便失了¶
子曰君子欲訥於言而敏於行(去/聲)¶
實見實履不在言語上¶
<pb:KR1g0009_WYG_002-15b>¶
子曰徳不孤必有鄰¶
易曰敬義立而徳不孤不孤者此徳之盛也有鄰者同¶
徳之應也徳不孤則必有鄰矣¶
子游曰事君數(色角切/下同)斯辱矣朋友數斯䟽矣¶
數者屑屑不憚煩之謂也朝夕訥誨方謂之忠切切偲¶
偲方謂之益則何者謂之數乎¶
　¶
　融堂四書管見卷二¶

