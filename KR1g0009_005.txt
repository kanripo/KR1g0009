# -*- mode: mandoku-view; -*-
#+TITLE: 融堂四書管見
#+DATE: 2015-08-24 22:18:43.838693
#+PROPERTY: ID KR1g0009
#+PROPERTY: BASEEDITION WYG    
#+PROPERTY: JUAN 卷五
<pb:KR1g0009_WYG_005-1a>¶
欽定四庫全書¶
　融堂四書管見卷五¶
　　　　　　　　　　　　　宋　錢時　撰¶
　論語¶
　　子罕第九¶
子罕言利與命與仁(罕少/也)¶
利非世俗之所謂利若世俗之利豈特罕言而已哉曰¶
命曰仁非可以口耳傳也故不易語雖然吾無行而不¶
<pb:KR1g0009_WYG_005-1b>¶
與二三子則固有不言而言者耳¶
達巷黨人曰大哉孔子博學而無所成名子聞之謂門¶
弟子曰吾何執執御乎執射乎吾執御矣(達巷者黨名/也執偏執也)¶
黨人能以大哉贊夫子在當時豈易得者但以博學無¶
所成名為大則又未知聖人之所以大耳有所執即有¶
所名夫子發吾何執之義其為大便自可見執御乎執¶
射乎吾執御矣深言其不然也所以曉門弟子¶
子曰麻冕禮也今也純儉吾從衆拜下禮也今拜乎上¶
<pb:KR1g0009_WYG_005-2a>¶
泰也雖違衆吾從下(麻冕緇布冠也純絲也儉謂省約/緇布冠以三十升布為之升八十)¶
(縷則其經二千四百縷矣細而難成臣與君行/禮當拜於堂下君辭之乃升成拜泰驕慢也)¶
從衆違衆或古或今惟其可而已繼周損益規模可以¶
畧見或曰何以又云服周之冕曰周之衰也俗壊文浮¶
侈然狥欲以逞無復先王之舊矣而有純儉者焉所以¶
特取之救時弊也此正與其奢也寧儉之意若夫子得¶
時行道定一代之制作必若答為邦之問而後可¶
子絶四毋意毋必毋固毋我¶
<pb:KR1g0009_WYG_005-2b>¶
意必固我皆私也大抵都從意上起一節深一節本心¶
澄然虚明如何著得此四字絶者去之毋者所以絶也¶
子畏於匡曰文王既沒文不在兹乎天之將喪(去聲/下同)斯¶
文也後死者不得與(去/聲)於斯文也天之未喪斯文也匡¶
人其如予何(匡地名陽虎曽暴於匡夫子貌似陽虎故/匡人圍之文即道也兹此也夫子自謂也)¶
(後死後我而死者據/遇難之時而言也)¶
斯文之喪未喪在天則夫子之死生固不在夫子也匡¶
人且奈何哉¶
<pb:KR1g0009_WYG_005-3a>¶
大(音/泰)宰問於子貢曰夫子聖者與(平/聲)何其多能也子貢¶
曰固天縱之將聖又多能也子聞之曰大宰知我乎吾¶
少也賤故多能鄙事君子多乎哉不多也牢曰子云吾¶
不試故藝(太宰官名與疑辭也固者固是也縱猶使也/縱之將聖言將使之為聖人也牢姓琴字子)¶
(開一字子張孔/子弟子試用也)¶
大宰稱夫子之聖而曰多能子貢答以天縱之聖而又¶
多能大宰未足與議也而子貢之見乃復支離如此夫¶
子一掃其固陋而直以不多諭之道一而已果在於多¶
<pb:KR1g0009_WYG_005-3b>¶
乎知所以不多則知所以聖此語正切子貢之病不試¶
故藝賤故多能琴牢因舉夫子舊語助明之¶
子曰吾有知乎哉無知也有鄙夫問於我空空如也我¶
叩(音/扣)其兩端而竭焉(空空者空之又空徹底洞然一無/所有也叩擊也問難之也兩端猶)¶
(言兩項也/竭盡也)¶
有意則有知無意則無知所貴於覺者覺此無知之妙¶
耳聖人之心如太虚然故曰不識不知順帝之則學者¶
往往以多能多識為務聖人恐起意億度之害道也特¶
<pb:KR1g0009_WYG_005-4a>¶
發無知之㫖以示之無知如何下文所以証也鄙夫之¶
問若易答矣我實空空無有止扣其兩端而已竭焉明¶
乎此則知雖言未嘗言雖思未嘗思而舜禹之所以不¶
與所以無為可黙喻矣¶
子曰鳯鳥不至河不出圖吾已矣夫(平聲於鳳靈鳥文王/時鳴  岐山河中)¶
(龍馬負圖/伏羲時出)¶
河圖鳯鳥瑞世之符非必皆然也夫子特假此以嘆時¶
之不可為耳春秋之作而絶筆於獲麟何哉¶
<pb:KR1g0009_WYG_005-4b>¶
子見齊衰者冕衣裳者與瞽者見之雖少必作過之必¶
趨(齊衰喪服冕冠也衣上服裳下服冕/而衣裳貴者之盛服也瞽無目者)¶
作者斂然而起趨者翼然而疾皆敬之容也於此三者¶
雖少必爾誠心所形無間長幼也¶
顔淵喟(苦位/切)然嘆曰仰之彌髙鑽之彌堅瞻之在前忽¶
焉在後夫子循循然善誘人博我以文約我以禮欲罷¶
不能既竭吾才如有所立卓爾雖欲從之未由也已(喟/然)¶
(歎聲彌者愈也循循從容不迫/之貎誘引進也卓立也未無也)¶
<pb:KR1g0009_WYG_005-5a>¶
髙而不可及堅而不可入忽前忽後而不可定此正汲¶
汲皇皇憤悱之時也人情到此多不能勇進夫子却循¶
循善誘博以文約以禮使之欲罷而不能欲見不得見¶
欲己不得已引而不發惟此時為然既竭吾才如有所¶
立卓爾雖比瞻忽不同亦只是若有所見耳至於欲從¶
末由則所謂髙與堅者由是也本非髙與堅也一旦洞然六¶
通四闢故又作卓爾之見此章深見得夫子善教顔子¶
善學處先儒論喟然之嘆當在問仁之前足以破千古¶
<pb:KR1g0009_WYG_005-5b>¶
之惑矣¶
子疾病子路使門人為臣病間(如/字)曰久矣哉由之行詐¶
也無臣而為有臣吾誰欺欺天乎且予與其死於臣之¶
手也無寧死於二三子之手乎且予縱不得大塟予死¶
於道路乎(夫子時已去位無家臣病間少差也/大塟謂君臣禮葬道路棄於道路也)¶
於本分上有纎毫不安穩處便是欺天况詐為臣乎觀¶
死於二三子之手與死於道路之語只據本分氣象自¶
然正大¶
<pb:KR1g0009_WYG_005-6a>¶
子貢曰有美玉於斯韞(紆粉/切)匵(徒木/切)而藏諸求善賈(音/嫁)¶
而沽諸子曰沽之哉沽之哉我待賈者也(韞藏也匵匱/也沽賣也)¶
憂則違之未嘗韞藏樂則行之未嘗求沽子貢殆失問¶
矣兩言沽之哉不然之辭也待賈猶言待時¶
子欲居九夷或曰陋如之何子曰君子居之何陋之有¶
(東方之夷有九種欲居者深歎/諸夏之無君非真欲往居之也)¶
雖蠻貊之邦行矣何陋之有乎故君子無入而不自得¶
子曰吾自衛反魯然後樂正雅頌各得其所(魯哀公十/一年冬孔)¶
<pb:KR1g0009_WYG_005-6b>¶
(子自衛/反魯)¶
未正之先雅頌必多失所雍頌也而歌於三家之堂他¶
可槩見斯道不行於天下晚歳而歸拳拳一魯吁真不¶
幸矣哉¶
子曰出則事公卿入則事父兄喪事不敢不勉不為酒¶
困何有於我哉¶
純徳孔明無非妙用不勉而中不思而得雖應酬交錯¶
而我一無所有非謙辭也虚明洞洞如水鏡中象實未¶
<pb:KR1g0009_WYG_005-7a>¶
嘗有也流俗於此數者多不盡其分故特掲以警之歟¶
然其大㫖惟不起意乃善耳有意即有無意本無何有¶
之言學者宜聽¶
子在川上曰逝者如斯夫(音/扶)不舍(上/聲)晝夜¶
愚嘗作竹泉贊云源源而來涓涓而滴不晝而出不夜¶
而息與天地而始終惟吾之一¶
子曰吾未見好(去聲/下同)徳如好色者也¶
民之秉彞固好是懿徳也梏之反復欲蔽情昬則去禽¶
<pb:KR1g0009_WYG_005-7b>¶
獸不逺矣安得以其好色之心而好徳哉易猶轉樞難¶
於登天¶
子曰譬如為山未成一簣(求位/切)止吾止也譬如平地雖¶
覆(芳服/切)一簣進吾往也(簣土/籠也)¶
止則止於此矣而方進者不可量也或止或往誰實為¶
之¶
子曰語(去/聲)之而不惰者其囘也與(平聲惰/懈怠也)¶
箇中人聞箇中語句句皆實事也無所不恱所以不惰¶
<pb:KR1g0009_WYG_005-8a>¶
不然只是空言耳如何强得¶
子謂顔淵曰惜乎吾見其進也未見其止也¶
此道無窮豈有止哉見其進未見其止所以歎顔子之¶
能自彊不息而惜之耳¶
子曰苗而不秀者有矣夫(音扶/下同)秀而不實者有矣夫(穀/之)¶
(始生曰苗吐華/曰秀成穀曰實)¶
苗而秀秀而實生理之自然也有以夭閼之則不盡其¶
天矣人皆有是四端其苗之謂歟是故不可以無學¶
<pb:KR1g0009_WYG_005-8b>¶
子曰後生可畏焉(於䖍/切)知來者之不如今也四十五十¶
而無聞焉斯亦不足畏也已(來後來今/今日也)¶
後生之所以可畏者以方來者之未易量也可畏之年¶
不知所勉至不足畏則何及哉古人之於四十每每致¶
意如曰不惑曰彊仕曰不動心之類蓋自幼而學成徳¶
達才此其時也故又曰年四十而見惡焉其終也已可¶
不重歟可不懼歟聞言聞道非謂有聞於人也¶
子曰法語之言能無從乎改之為貴巽與之言能無說¶
<pb:KR1g0009_WYG_005-9a>¶
乎繹之為貴說而不繹從而不改吾未如之何也已矣¶
(法語者有法度之語巽與者/巽順而與之言繹思繹也)¶
正大之論不能不從婉入之辭不能不恱恱而繹方有¶
味從而改方有益不然則詭隨苟狥之徒耳何足與之¶
言哉¶
子曰主忠信毋友不如己者過則勿憚改¶
人之心固各有所主也惟主於忠信方是立徳之本一¶
失所主横流奔放其禍有不可勝言者聖人所以再提¶
<pb:KR1g0009_WYG_005-9b>¶
此語為一章之首而申言歟¶
子曰三軍可奪帥也匹夫不可奪志也(帥主/將也)¶
匹夫有志尚不可奪况志學者乎此是力行第一箇字¶
子曰衣(去聲/下同)敝緼(紆粉/切)袍與衣狐貉(胡各/切)者立而不恥¶
者其由也與(平/聲)不忮(之䜴/切)不求何用不臧子路終身誦¶
之子曰是道也何足以臧(敝壊也緼枲著也袍衣有著/者衣之賤也狐貉以狐貉之)¶
(皮為裘衣之貴也忮害求貪臧/善也二句衛風雄雉篇中語)¶
恥衣之不若人則其人可知矣觀子路車焉輕裘氣象¶
<pb:KR1g0009_WYG_005-10a>¶
不如是也纔恥於此不忮則求能不忮求何所用而不¶
善乎夫子所以善之雖然不以外物為心害而後可進¶
於道耳苟進於道忮求殆不足言也果可以此為盡善¶
而遂終身乎夫子所以抑之¶
子曰嵗寒然後知松栢之後彫也¶
易曰困徳之辨也平居無事如何辨得直到打不過處¶
方見力量淺深¶
子曰知者不惑仁者不憂勇者不懼¶
<pb:KR1g0009_WYG_005-10b>¶
無疑故不惑無累故不憂無餒故不懼知所以致知也勇¶
所以力行也知則仁矣仁則勇矣三者只一事¶
子曰可與共學未可與適道可與適道未可與立可與¶
立未可與權(適之也適道猶言造道/也權稱錘衡所取平者)¶
有志於道决定不囘方可與之共學悠悠泛泛一出一¶
入何足與語也哉然道非智探力索所可强也一旦感¶
悟心通内明乃自得耳是謂適道是謂知及之知及之¶
仁不能守之雖得之必失之是故貴於立也此立非力¶
<pb:KR1g0009_WYG_005-11a>¶
此立非思常覺常明不昏不滯則萬變交錯自然不動¶
矣此仁守之功也若夫達權則非聖人不可桀紂可伐¶
也管蔡可誅也蒲盟可背也南子可見也此仕止久速¶
所以為聖之時也四節功夫斷斷乎曰可與曰未可與¶
具有科級次第後世纔說學便說權可謂無忌憚¶
唐棣(大計/切)之華偏其反而豈不爾思室是逺而子曰未¶
之思也夫何逺之有(首四句逸詩也唐棣郁李也偏反/者言華之或偏或反也而語助也)¶
(詩云室邇人逺則此室亦當是言人之居室/然夫子特借此以發何逺之㫖耳不謂人也)¶
<pb:KR1g0009_WYG_005-11b>¶
詩曰豈不爾思室是逺而夫子則曰未之思也夫何逺¶
之有嗟夫思則得不勞瞬息不思則不得風馬牛之不¶
相及思與不思者誰逺與不逺者何物哉¶
　　鄉黨第十¶
孔子於鄉黨恂恂(相倫/切)如也似不能言者其在宗廟朝¶
(直遥切/下同)廷便便(旁連/切)言唯謹爾(恂恂信實貌/便便辨也)¶
入里必式固自不當以頰舌多尚人况吾夫子也耶然¶
愚三復斯㫖深悟處鄉黨之道恂恂似不能言宜優游¶
<pb:KR1g0009_WYG_005-12a>¶
涵泳而得之若宗廟朝廷則有不可不明辨者但謹而¶
不放耳或言或不言雖各有宜無往而非忠信篤敬也¶
他人纔多言便佞給必不謹纔不言便緘嘿必不能恂¶
恂聖人於樞機甚重記言行者特冠一篇之首¶
朝與下大夫言侃侃(苦旦/切)如也與上大夫言誾誾(魚巾/切)¶
如也君在踧(子六/切)踖(子亦/切)如也與與如也(侃侃和樂貎/誾誾中正貌)¶
(踧踖不敢自安也/與與不忘向君也)¶
下大夫則侃侃上大夫則誾誾君在則踧踖與與等級¶
<pb:KR1g0009_WYG_005-12b>¶
髙下無適不宜變化虚明自然中節¶
君召使擯(必刃/切)色勃如也足躩(驅若/切)如也揖所與立左¶
右手衣前後襜(赤占/切)如也趨進翼如也賓退必復命曰¶
賓不顧矣(擯主國之君所使出接賓者勃變色貌躩盤/辟貎所與立同為擯者擯用命教之半如上)¶
(公九命則用五人揖左人則左其手揖右/人則右其手也襜整貎翼如鳥舒翼也)¶
此一節記擯相之容色勃足躩重君命之始也賓退必¶
告謹君命之終也¶
入公門鞠躬如也如不容立不中門行不履閾過位色¶
<pb:KR1g0009_WYG_005-13a>¶
勃如也足躩如也其言似不足者攝齊升堂鞠躬如也¶
屛氣似不息者出降一等逞顔色怡怡如也没階趨進¶
翼如也復其位踧踖如也¶
入公門如不容過位言似不足升堂屏氣似不息君愈¶
近而愈肅也出降一等逞顔色君漸逺而漸舒也没階¶
言趨進者進復於位也復位言踧踖者不敢自安也¶
執圭鞠躬如也如不勝(平/聲)上如揖下如授勃如戰色足¶
蹜蹜(色六/切)如有循享禮有容色私覿(直歴/切)愉愉(羊朱/切)如¶
<pb:KR1g0009_WYG_005-13b>¶
也(圭諸侯命圭聘問鄰國則使大夫執以通信如不勝/者如力不能堪也上堂則如揖下堂則如授圭於人)¶
(皆恭也戰色戰而色懼也縮縮舉足促狹也如有循言/行不離地如縁物也享獻也既聘而享用圭璧有庭實)¶
(私覿以私禮見/也愉愉色和也)¶
執圭者通信之始故如戰色謹之至也享禮者交際之¶
時故有容色氣之和也私覿者燕見之暇故愉愉情之¶
親也陽開隂闔無非造化自然¶
君子不以紺(古暗/切)緅(側由/切)飾紅紫不以為䙝服當暑袗¶
絺綌必表而出之緇衣羔裘素衣麑(研奚/切)裘黄衣狐裘¶
<pb:KR1g0009_WYG_005-14a>¶
䙝裘長短右袂必有寢衣長(去/聲)一身有半狐貉之厚以¶
居去(上/聲)喪無所不佩非帷裳必殺(去/聲)之羔裘𤣥冠不以¶
弔吉月必朝服而朝(君子言大凡也紺深青揚赤色齊/服也緅絳色三年之喪以飾練服)¶
(者飾領縁也紅紫間色也䙝服私居服也䙝服猶不用/其他可知袗单葛之精者曰絺麤者曰綌表外也出必)¶
(加外衣也緇黒色羔裘用黒羊皮麑鹿子色白狐色黄/以衣裼裘欲相稱也䙝裘長欲其温短右袂便用事也)¶
(寢衣衾也長一身有半舒縮自便覆足不露也狐貉毛/深温厚私居適體也君子常佩惟居喪則否朝祭之服)¶
(裳用正幅如帷要有襞績而旁無殺縫其餘若深衣要/半下齊倍要則無襞績而有殺縫矣喪主素吉主𤣥弔)¶
(必易素也吉/月月朔也)¶
<pb:KR1g0009_WYG_005-14b>¶
服者身之章也其色有宜其製有度其用有節皆所以¶
防非僻之心而養之以正也先聖垂訓如此故槩以君¶
子言之¶
齊(側皆切/下同)必有明衣布齊必變食居必遷坐(齊則沐浴/而著明衣)¶
(所以明潔/其體也)¶
變食者變其常日之饌遷坐者遷其常居之所皆所以¶
嚴祀事也¶
食(音/嗣)不厭精膾不厭細食(音/嗣)饐(於逸/切)而餲(追邁/切)魚餒而¶
<pb:KR1g0009_WYG_005-15a>¶
肉敗不食色惡不食臭惡不食失飪(而甚/切)不食不時不¶
食割不正不食不得其醬不食肉雖多不使勝食(音/嗣)氣¶
唯酒無量(去/聲)不及亂沽酒市脯不食不撤薑食不多食¶
祭於公不宿肉祭肉不出三日出三日不食之矣食不¶
語寢不言雖䟽食(音/士)菜羮𤓰祭必齊如也(食飯也精鑿濕/也饐飯傷熱)¶
(也□味變也魚臭爛曰餒肉傷曰敗色惡臭惡味敗而/色臭變也臭氣也失飪烹調失生熟之節不時非時之)¶
(物也割不正謂割牲之不以禮者食以穀為主不可使/肉氣勝之無量言不足為盃之限惟以不及亂為度也)¶
(沽市皆買也恐不潔薑助胃不多恐傷胃也祭於公助/祭公家不宿不經宿也出三日供之者遲慢神失禮也)¶
<pb:KR1g0009_WYG_005-15b>¶
滋味所以養血氣一失其宜則傷生矣聖人於此纎悉¶
不苟非為口腹也凡十餘條皆節飲食之道食不語寢¶
不言不特嚴於自防亦且周於養生祭肉不慢雖薄必¶
齊所以事鬼神也¶
席不正不坐¶
聖人之心無時而非正起居飲食皆行其所安也後世¶
亂倫失次人道冺冺有弗暇恤而暇一席之計乎¶
鄉人飲酒杖者出斯出矣鄉人儺(乃多/切)朝服而立於阼¶
<pb:KR1g0009_WYG_005-16a>¶
階(杖者老人也六十杖於鄉/儺所以驅疫阼階東階也)¶
不敢先杖者而出所以尊鄉老朝服非特安室神且與¶
鄉人共敬其事也¶
問人於他邦再拜而送之康子饋藥拜而受之曰丘未¶
達不敢嘗¶
再拜送之重而有情也辭曰未達恭而不詭也¶
廏焚子退朝曰傷人乎不問馬¶
聖人之仁有義行焉若人與馬雜問便不可愛無差等¶
<pb:KR1g0009_WYG_005-16b>¶
墨子之學也記者特書不問馬三字深見聖人之心¶
君賜食必正席先嘗之君賜腥必熟而薦之君賜生必¶
畜之侍食於君君祭先飯(扶晚/切)疾君視之東首(去/聲)加朝¶
服拖(徒我/切)紳君命召不俟駕行矣(食或餕餘故不薦正/席先嘗如對君也腥)¶
(生肉也先飯為君當食也君視疾則遷之南牖首東而/面北加朝服於身引大帶於上也不俟駕急趨徒行不)¶
(敢留君/命也)¶
食則先嘗腥則熟而薦生則畜重君賜也¶
入太廟每事問¶
<pb:KR1g0009_WYG_005-17a>¶
朋友死無所歸曰於我殯朋友之饋雖車焉非祭肉不¶
拜(於我殯殯/於其家也)¶
死無所歸朋友之責也夫子以身任之獨拜祭肉所以¶
重先祖¶
寢不尸居不容見齊衰者雖狎必變見冕者與瞽者雖¶
䙝必以貌凶服者式之式負版者有盛饌必變色而作¶
迅雷風烈必變(尸仰卧如死也容容儀式車前横木有/所敬則俯而憑之負版持邦國圖籍者)¶
寢不尸雖寢而未嘗肆也居不容非惰也申申夭夭是¶
<pb:KR1g0009_WYG_005-17b>¶
也前言雖少必作而此又以䙝狎言之聖人於人其有¶
䙝狎者哉猶至親且宻云耳甚言其不敢慢也凶服不¶
必齊衰故變與式亦異盛饌與迅雷風烈必變重主禮¶
敬天威也¶
升車必正立執綏車中不内顧不疾言不親指(綏挽以/登車者)¶
(内顧囘/視也)¶
正立而執不特威儀有度稍不正且傾敧矣不内顧不¶
疾言不親指皆車中安重之容也正大氣象可以想見¶
<pb:KR1g0009_WYG_005-18a>¶
色斯舉矣翔而後集曰山梁雌雉時哉時哉子路共(九/用)¶
(切/)之三嗅(許又/切)而作(雉文禽色者指雉而言也共供之/也嗅者嗅其氣也作者起而不顧)¶
(也/)¶
色斯舉與翬斯飛之類語法正同始也但見有色之飛¶
舉中也翔終也集於山梁而後知其為雌雉焉夫子連¶
發時哉之歎其義大矣其㫖逺矣子路取而共之何為¶
者哉三嗅而作不與之言而示之意¶
　¶
<pb:KR1g0009_WYG_005-18b>¶
　¶
　¶
　¶
　¶
　¶
　¶
　¶
　融堂四書管見卷五¶
