# -*- mode: mandoku-view; -*-
#+TITLE: 融堂四書管見
#+DATE: 2015-08-24 22:18:43.818434
#+PROPERTY: ID KR1g0009
#+PROPERTY: BASEEDITION WYG    
#+PROPERTY: JUAN 卷四
<pb:KR1g0009_WYG_004-1a>¶
欽定四庫全書¶
　融堂四書管見卷四¶
　　　　　　　　　　　　　宋　錢時　撰¶
　論語¶
　　述而第七¶
子曰述而不作信而好(去/聲)古竊比於我老彭(述述舊也/作者已自)¶
(為之也比類也/老彭商賢大夫)¶
世衰俗薄不知而作者多去先王益逺信古者已不易¶
<pb:KR1g0009_WYG_004-1b>¶
得况能好乎夫子所以慨想老彭而竊自比之也雖然¶
二事則同而所以為二事者異祖述堯舜憲章文武豈¶
斯人所可及哉¶
子曰黙而識之學而不厭誨人不倦何有於我哉(識者/識見)¶
(之識何有言/無所有也)¶
不可以探索得不可以言語求黙而識之妙不可思知¶
及之也識後方知所用力㣲厭即怠即荒學而不厭仁¶
守之也雖然非自成已而已也所以成物也如是而學¶
<pb:KR1g0009_WYG_004-2a>¶
如是而誨而在我實無所有虚明變化何厭何倦故夫¶
子又自曰空空如也¶
子曰徳之不修學之不講聞義不能徙不善不能改是¶
吾憂也¶
徳謂之修者譬如原有此物既壊而復修之也學之講¶
講此而已義之徙徙此而已不善之改改其非此者而¶
已雖曰四事其實一也¶
子之燕居申申如也夭夭如也(申申其容舒也/夭夭其色愉也)¶
<pb:KR1g0009_WYG_004-2b>¶
春風和氣盎盎無邊¶
子曰甚矣吾衰也(絶/句)久矣吾不復夢見周公¶
吾不復夢見周公猶云今不復作此夢耳聖人之心無¶
適也無莫也何夢不夢之有哉¶
子曰志於道據於徳依於仁游於藝(據不放逸也依不/違也游者非專於)¶
(具事/之名)¶
通古今貫三才何莫非道道者無所不通之名也但百¶
姓日用而不知耳得此謂之徳全此謂之仁是故發軔¶
<pb:KR1g0009_WYG_004-3a>¶
首塗莫先於志志不先立何據何依藝曰游則以學文¶
之謂也¶
子曰自行束修以上吾未嘗無誨焉(修脯也十/脡為束)¶
束修贄禮之至薄者苟以是心至則無所不誨矣互鄉¶
之進鄙夫之問可以見聖人之用心¶
子曰不憤(房粉/切)不啓不悱(芳匪/切)不發舉一隅不以三隅¶
反則不復(扶又/切)也(憤者心求通而未得啓開導之也悱/者口欲言而未能發警悟之也一隅)¶
(物之一角反者/還答也復再也)¶
<pb:KR1g0009_WYG_004-3b>¶
此章備見聖門教人之深㫖憤悱者求而未獲窒而未¶
通汲汲皇皇願見而不可得之時也於此一啓其機即¶
矢去川決矣孟子躍如也正合斯訓然亦觸類而通方¶
可再叩不然徒瀆蒙無益¶
子食於有喪者之側未嘗飽也子於是日哭則不歌¶
臨喪而求飽既哭而遽歌稍知禮者不為也須識夫子¶
所以不飽於有喪者之側與不歌於哭之日其心為如¶
何方見得聖人情性之正¶
<pb:KR1g0009_WYG_004-4a>¶
子謂顔淵曰用之則行舍(上/聲)之則藏唯我與爾有是夫¶
(音/扶)子路曰子行三軍則誰與子曰暴虎馮(皮氷/切)河死而¶
無悔者吾不與也必也臨事而懼好(去/聲)謀而成者也(萬/二)¶
(千五百人為軍大國三/軍徒搏曰暴徒涉曰馮)¶
曰有道則見無道則隱曰危邦不入亂邦不居賢人之¶
事也若夫用之便行舍之便藏則行藏係於用舍而係¶
於治亂非磨不磷湼不淄者不能也唯我與爾有是夫¶
子所以許顔淵者大矣而子路乃以行三軍為問雖然¶
<pb:KR1g0009_WYG_004-4b>¶
臨事而懼好謀而成是真行三軍之要㫖也因事啓諭¶
切實的當子路之疾鍼砭斯言¶
子曰富而可求也雖執鞭之士吾亦為之如不可求從¶
吾所好(去聲之執鞭/賤者  事)¶
聖人豈苟執鞭以求富貴者所以甚言無可求之理以¶
絶學者外誘之根耳貪鄙之徒不安分義狗彘其行穿¶
窬其心争錐刀盡錙銖孳孳營營死而不悔是固不足¶
道也有志於學而豐約之際未能無意已不可與入道¶
<pb:KR1g0009_WYG_004-5a>¶
况求富乎信能於聖人所好之㫖而有味焉則充詘隕¶
穫之病不攻而自去矣¶
子之所慎齊(側皆/切)戰疾¶
齊交神明戰係安危疾係死生聖人固無時而不謹也¶
於此三事愈加謹焉故門人特記之¶
子在齊聞韶三月不知肉味曰不圖為樂之至於斯也¶
(三月宜自為一/句斯指齊也)¶
子在齊聞韶者三月每感其音之盡善盡美而忘肉食¶
<pb:KR1g0009_WYG_004-5b>¶
之味也虞舜逺矣不謂此樂乃聞於齊乎若謂一聞韶¶
音厯三月之久而不知肉味固無此理史記三月上加¶
學之字學之而至於忘味又大不然¶
冉有曰夫子為(去聲/下同)衛君乎子貢曰諾吾将問之入曰¶
伯夷叔齊何人也曰古之賢人也曰怨乎曰求仁而得¶
仁又何怨出曰夫子不為也(為猶助也衛君出公輙也/靈公逐其世子蒯聵公薨)¶
(而國人立蒯聵之子輙於是晉納蒯聵而/輙拒之諾應辭也伯夷叔齊事見雍也篇)¶
衛君父子而争夷齊兄弟而遜即此形彼是非自明所¶
<pb:KR1g0009_WYG_004-6a>¶
謂求仁而得仁者仁安在如何求如何得亦曰孝友兩¶
盡不失其本心耳若好名遜國却不是仁¶
子曰飯(符晚/切)䟽食飲水曲肱而枕(去/聲)之樂(音/洛)亦在其中¶
矣不義而富且貴於我如浮雲(飯食之也䟽/食麄飯也)¶
聖人之心無入而不自得也故䟽食飲水曲肱而枕樂¶
亦在其中味一亦字豈專以貧賤為樂者哉雖處富貴¶
而此樂未嘗不在但不義而得者真若浮雲耳¶
子曰加我數年五十以學易可以無大過矣¶
<pb:KR1g0009_WYG_004-6b>¶
韋編三絶用功於易久矣豈待五十而始學之乎而此¶
云爾者蓋夫子自度其學易至五十可無大過耳易者¶
窮理盡性以至於命者也四十雖已不惑然猶未盡於¶
知天命知天命方是六通四闢徹底洞然盡易道之妙¶
故可以無大過此非姑為謙辭未至從心所欲不踰矩¶
㣲過亦未免¶
子所雅言詩書執禮皆雅言也(雅猶索也後世每云雅/故故索之謂也禮非徙)¶
(誦說故/曰執)¶
<pb:KR1g0009_WYG_004-7a>¶
學詩學禮家庭之訓不外乎此至於書又堯舜禹湯文¶
武諸大聖人聖學相傳之㫖具在謂之雅言見得夫子¶
尋常教人大要在此三者學者所宜盡心焉雅言先師¶
謂非方言誦詩書及執禮之時不用鄉談也¶
葉(舒涉/切)公問孔子於子路子路不對子曰女(音/汝)奚不曰¶
其為人也發憤忘食樂(音/洛)以忘憂不知老之將至云爾¶
(葉公楚葉縣尹沈諸/梁字子髙僭稱公也)¶
發憤者果决勇進之謂至於樂則疑無發憤之可言矣¶
<pb:KR1g0009_WYG_004-7b>¶
埋頭一去無始無終澄然虚明和樂融融雖死生之變¶
如雲氣之在太空忘食忘憂以至忘老嗚呼妙矣豈章¶
句文義可解釋而强通哉¶
子曰我非生而知之者好古敏以求之者也¶
且要識所謂知之者何事求之者何物聖之為聖正在¶
這裏豈區區章句文義云哉自昔聖人未有不學而成¶
者夫子雖謙辭以勉人亦實事也¶
子不語怪力亂神¶
<pb:KR1g0009_WYG_004-8a>¶
異端專言神怪縱横專言力亂聖人設教皇極之道也¶
子曰三人行必有我師焉擇其善者而從之其不善者¶
而改之¶
三人與俱其中必有善者不然亦必有不善者善者吾¶
從不善吾改皆吾師也故必有我師¶
子曰天生徳於予桓魋(徒雷/切)其如予何(魋宋司馬向魋/也出於桓公故)¶
(又以/為氏)¶
非夫子恃天生之徳謂魋不能為己害也縱我可害天之¶
<pb:KR1g0009_WYG_004-8b>¶
與我者可害乎横逆之來無非大順¶
子曰二三子以我為隱乎吾無隱乎爾吾無行而不與¶
二三子者是丘也¶
天何言哉風雨霜露無非教也何隱之有此最是喫𦂳¶
道與人處要就無行而不與上㑹取¶
子以四教文行(去/聲)忠信¶
非文不著非行不實非忠信不立名四而實一忠信為¶
主行次之文又次之¶
<pb:KR1g0009_WYG_004-9a>¶
子曰聖人吾不得而見之矣得見君子者斯可矣子曰¶
善人吾不得而見之矣得見有恒(胡登/切)者斯可矣亡(讀/為)¶
(無/)而為有虛而為盈約而為泰難乎有恒矣¶
善人者無不善之名有常者不變之謂惟能不變方可¶
進學而純於善耳然而亦不易得也故曰斯可矣如下¶
文所言三者虛誕無實乃後學之通患如之何其有常¶
哉聖門工夫只一常字是力行之要所以拳拳乎此¶
子釣而不綱弋不射(食亦/切)宿(綱提綱繩也弋以生絲/係矢而射者宿宿烏也)¶
<pb:KR1g0009_WYG_004-9b>¶
聖人愛物之仁每於不得已而見之此章有湯網三面¶
之意¶
子曰蓋有不知而作之者我無是也多聞擇其善者而¶
從之多見而識(如/字)之知之次也¶
作者所以發揮其所知不知而作何以作也多聞能擇¶
以從其善多見能識而不繆於是非而謂知之次焉則¶
所謂知者果安在哉豈多聞多見之謂也哉¶
互鄉難與言童子見(賢遍/切)門人惑子曰與其進也不與¶
<pb:KR1g0009_WYG_004-10a>¶
其退也唯何甚人潔已以進與其潔也不保其往也(互/鄉)¶
(鄉名唯何甚猶云/不應如此之甚也)¶
人患溺於流俗不能自㧞耳有向慕之誠固聖人所不¶
棄况能潔已以進哉進則與之甘於自退者不與也潔¶
則與之自此以往者不問也予攸好徳汝則錫之福所¶
以為皇極歟¶
子曰仁逺乎哉我欲仁斯仁至矣¶
仁人心也豈逺於人哉然而舉世茫茫不啻數千萬里¶
<pb:KR1g0009_WYG_004-10b>¶
之隔者人自逺之耳欲仁仁至非有物自外而來也¶
陳司敗問昭公知禮乎孔子曰知禮孔子退揖巫馬期¶
而進之曰吾聞君子不黨君子亦黨乎君取(七住/切)於吳¶
為同姓謂之吳孟子君而知禮孰不知禮巫馬期以告¶
子曰丘也幸苟有過人必知之(陳國名司敗即司寇也/昭公魯君名稠巫馬姓)¶
(期字孔子弟子名施揖者司敗揖之也相助匿非曰黨/魯與呉皆姬姓謂之呉孟子者諱之使若宋女子姓然)¶
(也/)¶
居是邦不非其大夫况魯先君乎正使指言同姓之事¶
<pb:KR1g0009_WYG_004-11a>¶
聖人猶當有所處泛問知禮而遽斥先君之諱可不可¶
也司敗不察輙以為黨夫子不辨自以為過非至聖孰¶
能與此¶
子與人歌而善必使反之而後和(去/聲)之(反復/也)¶
歌所以吟詠情性善者得其正者也必使反之紆餘以¶
暢其㫖而後和之從容以答其意抑揚反復讀之如在¶
春風和氣中¶
子曰文莫吾猶人也躬行君子則吾未之有得¶
<pb:KR1g0009_WYG_004-11b>¶
文莫猶人猶云莫也如人謙辭也未之有得則斷不敢¶
居之辭愈謙也於此可見文行事體不同躬行君子之¶
不易如此¶
子曰若聖與仁則吾豈敢抑為之不厭誨人不倦則可¶
謂云爾已矣公西華曰正唯弟子不能學也(為猶習也/言用力於)¶
(仁/也)¶
不敢以仁聖自居而曰為之不厭誨人不倦言方用力¶
於此云耳此夫子之所以仁且聖歟¶
<pb:KR1g0009_WYG_004-12a>¶
子疾病子路請禱子曰有諸子路對曰有之誄(力軌/切)曰¶
禱爾於上下神祗子曰丘之禱久矣(禱謂禱於鬼神誄/者哀死而述其行)¶
(之詞也上下天地/也天曰神地曰祗)¶
先天而天弗違後天而奉天時天且弗違而門人髙弟¶
乃有斯言乎問曰有諸警之深矣何子路猶未喻也知¶
夫子之所以禱則知夫子之所以聖¶
子曰奢則不孫(去/聲)儉則固與其不孫也寧固(孫順也/固陋也)¶
先王制禮所以辨上下定民志儉而陋非中道也不猶¶
<pb:KR1g0009_WYG_004-12b>¶
愈於不孫乎不孫後何所不至¶
子曰君子坦蕩蕩小人長戚戚(坦平夷也蕩/蕩無際畔也)¶
君子之心虚明洞然無毫髮意念小人行險僥倖顛冥¶
而不自反如坐囹圄如落陷穽茫茫晝夜醉生夢死¶
子温而厲威而不猛恭而安(厲嚴/肅也)¶
温而不厲則弛威而猛則暴恭而不安則拘此三句描¶
畫聖人宛然可想¶
　　泰伯第八¶
<pb:KR1g0009_WYG_004-13a>¶
子曰泰伯其可謂至徳也已矣三以天下讓民無得而¶
稱焉(泰伯周大王之長子知幼弟季厯之子昌有聖徳/遂與次弟仲雍迯之荆蠻於是立季厯傳國至昌)¶
(是為文王三讓先儒謂固讓也或曰迯荆蠻一也文身/斷髮示不立二也併仲雍而去之三也其迹不著故無)¶
(得而/稱)¶
泰伯讓國而直曰讓天下何哉泰伯知季厯之有子矣¶
殆非讓國也民無得而稱之此所以為至徳歟非吾聖¶
人萬世無稱矣¶
子曰恭而無禮則勞慎而無禮則葸(絲里/切)勇而無禮則¶
<pb:KR1g0009_WYG_004-13b>¶
亂直而無禮則絞(古卯/切)君子篤於親則民興於仁故舊¶
不遺則民不偷(葸畏懼貌絞急切也君子謂/在上之人興起也偷薄也)¶
恭慎勇直皆徳也無禮以節之則未免有弊雖然篤於¶
親不遺於故舊又風俗之樞機而禮之所以為禮者也¶
風移俗易禮制行焉則四者之弊去矣¶
曽子有疾召門弟子曰啓予足啓予手詩云戰戰兢兢¶
如臨深淵如履薄氷而今而後吾知免夫(音/扶)小子(啓開/也詩)¶
(小旻篇戰戰恐懼兢兢戒/謹臨深恐墜履氷恐陷也)¶
<pb:KR1g0009_WYG_004-14a>¶
父母全而生之子全而歸之豈特身體髮膚之不敢毁¶
傷也哉戰戰兢兢臨深履薄平時所以戒謹恐懼而不¶
敢須臾離者其所全者大矣啓手啓足而曰知免學者¶
毋徒曰手足云也¶
曾子有疾孟敬子問之曾子言曰鳥之將死其鳴也哀¶
人之將死其言也善君子所貴乎道者三動容貎斯逺¶
(去聲/下同)暴慢矣正顔色斯近(去/聲)信矣出辭氣斯逺鄙倍矣¶
籩豆之事則有司存(孟敬子魯大夫仲孫氏名㨗問問/疾也將死言善謙辭也貴重也暴)¶
<pb:KR1g0009_WYG_004-14b>¶
(粗厲也慢放肆也信實也辭言語氣聲氣也鄙/几陋也倍與背同謂背理也籩竹豆豆木豆)¶
動容貎便須逺暴慢正顔色便須近信出辭氣便須逺¶
鄙倍三箇斯字甚𦂳切有不可須臾離之意且要識所¶
以逺□慢所以近信所以逺鄙倍者其實安在非是臨¶
時逐項旋整頓過也君子切身日用在此三事器物之¶
末則有攸司¶
曾子曰以能問於不能以多問於寡有若無實若虛犯¶
而不校昔者吾友嘗從事於斯矣(校計校也吾友先儒/謂顔淵詳味昔者二)¶
<pb:KR1g0009_WYG_004-15a>¶
(字當是追述於/既亡之後也)¶
所有者忘不恥於問也所得者内不耀於外也所樂者¶
天不競於物也顔氏之子其殆庶㡬乎¶
曾子曰可以託六尺之孤可以寄百里之命臨大節而¶
不可奪也君子人與(平/聲)君子人也(與疑辭/也决辭)¶
輔遺托國而不能不變於危疑之際者多矣必也處大¶
變定大難節操凛然不可撓奪然後為君子也伊周而¶
下如諸葛孔明當得可以字¶
<pb:KR1g0009_WYG_004-15b>¶
曾子曰士不可以不𢎞毅任重而道逺仁以為己任不¶
亦重乎死而後已不亦逺乎(𢎞寛大也毅剛立/有守也道猶行也)¶
範圍無外本未始不𢎞剛健不息本未始不毅意起念¶
動始蔽始虧隘矣不𢎞矣始囘始撓餒矣不毅矣斷斷¶
曰不可以不𢎞毅所以勉學者用力於仁也任重道逺¶
而下特發揮其㫖以明不可不勉者如此耳樂以忘憂¶
何重何輕老將至而不知何逺何近¶
子曰興於詩立於禮成於樂¶
<pb:KR1g0009_WYG_004-16a>¶
三百篇無邪之㫖抑揚諷詠足以感發人心油然興起¶
故興於詩禮者人心之大閑天則之不可踰者故立於¶
禮樂所以養人心之和使無非僻之侵故成於樂¶
子曰民可使由之不可使知之¶
百姓日用而不知聖人豈不欲使知哉蠢蠢羣愚其蔽¶
已甚雖欲使知之而不可得耳斯言所以歎惜之也¶
子曰好(去/聲)勇疾貧亂也人而不仁疾之已甚亂也¶
尚勇而惡貧必自為亂疾惡而已甚必致其亂安分有¶
<pb:KR1g0009_WYG_004-16b>¶
容則無二者之患矣¶
子曰如有周公之才之美使驕且吝其餘不足觀也已¶
(驕矜夸吝/鄙嗇也)¶
驕則易於自滿吝則梏於自私二者拒善之藩籬也才¶
愈美病愈深其他何足觀哉¶
子曰三年學不至於穀不易得也(穀禾/之實)¶
苗而不秀者有矣夫秀而不實者有矣夫榖學之成實¶
時也斯道無窮夫子豈責成於三年者哉所以甚言其¶
<pb:KR1g0009_WYG_004-17a>¶
不易得以勉進後學耳得後方實未得皆虛¶
子曰篤信好(去/聲)學守死善道危邦不入亂邦不居天下¶
有道則見(賢遍/切)無道則隱邦有道貧且賤焉恥也邦無¶
道富且貴焉恥也¶
乾初九文言曰不易乎世不成乎名遯世無悶不見是¶
而無悶樂則行之憂則違之確乎其不可㧞潛龍也不¶
是確乎不可㧞如何做得上面許多事好學而信之篤¶
守道而死不變確乎不可㧞之謂也¶
<pb:KR1g0009_WYG_004-17b>¶
子曰不在其位不謀其政¶
出位而思只是不安分與畔官離次者其失均也¶
子曰師摯(音/至)之始闗雎(七余/切)之亂洋洋乎盈耳哉(師摯/魯樂)¶
(師名/摯也)¶
師摯之始豈雅頌未得其所之時乎何獨闗雎之洋洋¶
也不然則因摯之適齊追感疇昔而歎耳¶
子曰狂而不直侗(音/通)而不愿悾悾而而不信吾不知之¶
矣(侗無知貎愿謹厚/也悾悾無能貎)¶
<pb:KR1g0009_WYG_004-18a>¶
書稱九徳交濟其偏聖人所以施教也既狂而又不直¶
既無知而又不愿既無能而又多詐聖人且奈何哉故¶
曰吾不知之矣¶
子曰學如不及猶恐失之¶
此知及之後仁守工夫也學如不及猶恐失之况悠悠¶
自恕者乎玩如不及三字如何斯須懈得文王望道而¶
未之見正此不及之謂¶
子曰巍巍乎舜禹之有天下也而不與(去/聲)焉¶
<pb:KR1g0009_WYG_004-18b>¶
微動纎毫意念便與了純徳孔明無體無方巍巍天下¶
我何與也故舜不以為泰禹行其所無事¶
子曰大哉堯之為君也巍巍乎唯天為大唯堯則之蕩¶
蕩乎民無能名焉巍巍乎其有成功也煥乎其有文章¶
(唯猶獨也則法也蕩蕩/無際畔也煥光明也)¶
天之所以大者何如堯之所以則者何在宜乎莫得而¶
名状也範圍無外變化無方事業文章光輝發越¶
舜有臣五人而天下治(去/聲)武王曰予有亂臣十人孔子¶
<pb:KR1g0009_WYG_004-19a>¶
曰才難不其然乎唐虞之際於斯為盛有婦人焉九人¶
而已三分天下有其二以服事殷周之徳其可謂至徳¶
也已矣(五人禹稷契臯陶益亂或作乿古治字也十人/周公旦召公奭太公望畢公榮公太顛閎夭散)¶
(宜生南宫适其/一婦人邑姜也)¶
斯指武王時也舜有五人武王有十人故曰唐虞之際¶
於斯為盛然且邑姜預焉此其為才豈易得者乎以服¶
事殷乃文王之徳而夫子特書於武王之後其指微矣¶
子曰禹吾無間(去/聲)然矣菲(音/匪)飲食而致孝乎鬼神惡衣¶
<pb:KR1g0009_WYG_004-19b>¶
服而致美乎黻(音/弗)冕卑宫室而盡力乎溝洫(呼域/切)禹吾¶
無間然矣(菲薄也黻蔽膝也以韋為之冕/冠也皆祭服溝洫田間水道也)¶
間如連得間矣之間無間者無罅之可議也纔有一毫¶
之私便有一毫之間¶
　¶
　¶
　¶
　融堂四書管見卷四¶
